<h1> Oppiminen aloitettu </h2>
      <p>
        Aloin viime syksynä vähän huvin ja kokeilun vuoksi opiskelemaan ohjelmointia Metropolia ammattikorkeakoulun verkko-opintojen puolella. 
        Kurssit oli kuitenkin ilmaisia, ja muistelin sitä, kun ala-asteikäisenä ensimmäisiä kertoja pääsin käyttämään perheen pöytätietokonetta
        ja opettelin koodaamaan omia nettisivuja. Silloin "netissä surffailu" oli paljon hauskempaa kuin nyt, ihmisten kotisivuja löytyi muiden 
        kotisivuilla olevien linkkien kautta ja uusien nettisivujen löytyminen tuntui kuin aarteenetsinnältä. Ylä-asteella tuo harrastus kuitenkin loppui,
        "hienojen" nettisivujen koodaamiseen ei enää riittänyt pelkkä html ja css-osaaminen ja livemaailman sosiaalinen elämä vei mennessään. <br> <br>
        Olen usein miettinyt että mitä jos harrastus ei olisi jäänyt, tuntuu että tietotekniikka on valtavassa roolissa ihan jokaisen elämässä ja ymmärrys
        siitä ihan todella rajallinen. Opiskelu syksyllä tempaisi mukaansa ja puolessa vuodessa päädyin jo tähän pisteeseen että perustan uudelleen blogin, 
        johon ajattelin hiukan taltioida oppimiskokemustani ja ehkä ajatuksia ylös laittaessa joutuu myös itse vähän prosessoimaan, mitä on oikein opittu. <br><br>
        Toistaiseksi olen hiukan yllättänyt itseni kun ohjelmointikielten kurssit on alun huuman alkaneet hiukan kyllästyttää. Tehtävien teko on kyllä hauskaa, 
        ihan kuin pelaisi jotain pulmapeliä joka joka tasolla muuttuu vaikeammaksi, mutta vaikea ehkä keksiä konkreettista sovellusta taidoille ja jonkin aikaa
        kurssin suorittamisen jälkeen arvelen että iso osa taidoista on jo unohtunut. Toivottavasti ehkä jotain periaatteita edes jää kuitenkin mieleen. <br><br>
        Ohjelmoinnin sijaan todella suuren innostuksen sai aikaan "Tietoturvan perusteet". Juttelin yhden alalla olevan tutun kanssa ja jäi todella iso innostus siihen, 
        että tietoturva on aihe, mihin haluaisin syventyä. Siitä melko pian opettelin Powershellin käyttöä ja siirryin Red Hatin Academyn System Administrations pariin. 
        Vähän vaikelta tuntuu, mutta nyt löysin TryHackMe-sivun, mikä vaikuttaa siltä että voisin vähän kerrata käytännössä opittuja asioita, mikä tuntuu todella fiksulta. 
        Tein jo muutaman ilmaisen ihan super-aloittelijan tehtävän (valitsin varmuudenvuoksi "Pre Security"-polun, kun kokoajan on fiilis että en tiedä yhtään mistään siltikään mitään). <br><br>
        Tästä siis lähtee. En ihan tiedä tarkkaan, mitä tänne blogiin aion taltioida mutta eipä silloin ala-asteellakaan ollut mitään hajua, taidan mennä samalla
        kaavalla että katsoo mitä tästä tulee. Jostain pitää kuitenkin aloittaa. Tämän blogin luominen jo tuntui hassulta kun yli 20v sitten samoja html-koodeja naputtelen
        näyttöön, en ole varma olenko aikamatkalla vai pääsikö pieni, ikuisuuden syrjässä ollut ala-asteaikainen nörttityttö ottamaan jonkun sortin vallan aivoissa. 
      </p>
